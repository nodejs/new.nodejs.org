---
title: Summitul de colaborare
layout: about
---

# Summitul de colaborare

Summitul de Colaborare Node.js este un eveniment informal conceput pentru a reuni contribuitorii actuali și potențiali, facilitând discuții despre Node.js prin colaborare activă, sesiuni de învățare și schimb de cunoștințe. Echipele, grupurile de lucru și membrii comunității se întâlnesc de două ori pe an pentru a susține procesul decizional și a avansa inițiative importante prin colaborare directă și implicare activă.

## Cine participă?

Summitul de Colaborare este frecventat în principal de contribuitorii actuali și membrii comunității, dar îi primește cu brațele deschise și pe cei care nu au contribuit încă, dar doresc să se implice. Dacă ești nou când vine vorba de contribuții aduse la Node.js, Summitul de Colaborare oferă o oportunitate excelentă de a înțelege activitatea comunității și cum poți contribui cu abilitățile tale, în timp ce îți perfecționezi cunoștințele.

Înainte de summit, contribuitorii și membrii comunității trimit propuneri de sesiuni pentru a stabili programul. Participanții se pot familiariza cu sesiunile înainte de a ajunge la eveniment, luând parte la discuțiile generale ale comunității și se pot implica activ în sesiunile propriu-zise. Vor exista, de asemenea, numeroase oportunități pentru discuții spontane și sesiuni de brainstorming.

Pentru informații despre Summiturile de Colaborare viitoare și trecute, consultă [Summit repo](https://github.com/openjs-foundation/summit).
Aruncă o privire la [tichetele înregistrate](https://github.com/nodejs/summit/issues) care prezintă subiectele propuse de contribuitori și membrii comunității pentru discuții față în față.
