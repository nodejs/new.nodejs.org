---
title: Долучитись до проєкту
layout: about
---

# Долучитись до проєкту

Ми вдячні за бажання долучитись до Node.js. Існує багато способів та місць де ви можете зробити свій вклад у проєкт, і ми тут, щоб допомогти вам з цим.

## Запит на загальну допомогу

Через високий рівень активності у репозиторії "nodejs/node\\`, питання або запити про допомогу щодо використання Node.js слід створювати в репозиторії [допомога по Node.js](https://github.com/nodejs/help/issues).

## Повідомити про проблему

Якщо ви виявили те, що, на вашу думку, є проблемою з Node.js, не вагайтесь повідомити про проблему в GitHub. Заповнюючи інформацію про проблему, будь ласка, переконайтеся, що ви можете викласти суть з можливістю відтворити проблему у формі тесту, який не містить жодних зовнішніх залежностей. Тобто тестовий приклад можна виконати без нічого, окрім самого Node.js.

Повідомляючи про проблему нам також потрібно якомога більше інформації, яку ви зможете надати, про середовище в якому вона виникла. Ми не знаємо, яка інформація буде доречною, намагаючись визначити проблему, тому вкажіть, щонайменше, наступне:

- Версія Node.js
- Платформа, на якій ви працюєте (macOS, SmartOS, Linux, Windows)
- Архітектура, на якій ви працюєте (32bit або 64bit та x86 або ARM)

Проєкт Node.js наразі керується через кілька окремих репозиторіїв GitHub, кожен з власним списком проблем/запитів. Якщо це можливо, будь ласка, спрямовуйте будь-які проблеми до відповідного репозиторію, але не хвилюйтеся, якщо вони потраплять не в те місце – спільнота співавторів буде рада скерувати вас у правильному напрямку.

- Щоб повідомити про характерні Node.js проблеми, скористайтесь [nodejs/node](https://github.com/nodejs/node)
- Щоб повідомити про проблеми із цим сайтом, скористайтесь [nodejs/nodejs.org](https://github.com/nodejs/nodejs.org/issues)

## Внести зміни в код

Якщо ви хочете виправити помилки або додати нову функціональність до проєкту, будь ласка, ознайомтесь із [інструкцією як внести зміни до Node.js](https://github.com/nodejs/node/blob/main/CONTRIBUTING.md/#pull-requests). Там також пояснюється процес перегляду співавторами всіх змін до проєкту.

Якщо вам цікаво, як почати, ви можете переглянути [список завдань Node](https://www.nodetodo.org/), який може зорієнтувати вас яким чином зробити свій перший вклад у проєкт.

## Стати співавтором

Стаючи співавтором, користувачі можуть ще більше вплинути на проєкт. Вони можуть допомогти іншим співавторам, перевіряючи їх вклад у проєкт та сортуючи проблеми, а також брати ще більшу участь у формуванні майбутнього Node.js. Особи, яких TSC (Технічний Наглядовий Комітет) визначив такими - що зробили значний і цінний внесок до будь-якого репозиторію Node.js, можуть стати співавторами та отримати доступ до проєкту. Діяльність, яка береться до уваги, включає (та не обмежуюється) якістю:

- змін/commits та pull requests, що стосуються коду
- змін/commits та pull requests, що стосуються документації
- коментарів до проблем і pull requests
- зробленого внеску у сайт Node.js
- допомоги наданої кінцевим користувачам і новим співавторам
- участі у робочих групах
- участі у ширшій Node.js спільноті

Якщо особи, що роблять цінний вклад у проєкт, вважають, що вони не розглядались на надання дозволу для внесення змін, тоді вони можуть [створити запит в репозиторії](https://github.com/nodejs/TSC/issues) або [сконтактувати із членом TSC](https://github.com/nodejs/node#tsc-technical-steering-committee) напряму.
